# Επικοινωνία ανθρώπου-υπολογιστή

* Ημέρες και ώρες συναντήσεων στο εργαστήριο ανάλογα με το τελευταίο νούμερο στον ΑΜ: 8μμ (Ζυγά), 7μμ (Μονά) για την περίοδο μέχρι 15 Νοεμβρίου, καθώς και για τις ημερομηνίες προφορικής παρουσίασης
* Οσο πιο ενεργή (και ουσιαστική) είναι η συμμετοχή σας εδώ τόσο καλύτερος ο βαθμός της τελικής εργασίας. Δεν γίνονται δεκτές αλλαγές για λογαριασμό άλλου.
* Εργασίες που αποστέλονται με διαφορετικό τρόπο (π.χ., ως επισυναπτόμενα σε email) ή δεν περιέχουν τα στοιχεία που περιγράφονται παρακάτω βαθμολογούνται αρνητικά ή δεν λαμβάνονται καθόλου υπόψιν στον υπολογισμό του τελικού βαθμού.
* Το κάθε μέλος είναι υπεύθυνο για την σωστή καταγραφή των στοιχείων του (όνομα, φωτογραφία, AM, email, παραδοτέα).
* Ολα τα παραδοτέα θα πρέπει να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά στον βοηθό του μαθήματος, γιατί διαφορετικά μπορεί να πάρουν λάθος κατευθυνση. *Εργασίες που εμφανίζονται χωρίς παρουσίαση (τελική/παραδοτέα) ή τον Σεπτέμβριο θα βαθμολογούνται με άριστα το πέντε.*
* *Δεν προβλέπεται ούτε παράταση ούτε αλλαγή της παρουσίασης για κανένα παραδοτέο. Αν κάποιος δεν ενημερώσει την σελίδα του ή δεν μπορεί να βρεθεί σε κάποια ημερομηνία μπορεί είτε να παρουσιάσει στον βοηθό του μαθήματος εξ αποστάσεως είτε να έρθει στην αμέσως επόμενη (ή ακόμη καλύτερα την αμέσως προηγούμενη), αν αυτό συμβεί περισσότερο από μια φορά τότε μόνο θα έχει επίπτωση στον βαθμό.*
* Οι εργασίες της επαναληπτικής εξεταστικής παρουσιάζονται μόνο την ημέρα της γραπτής εξέτασης
* Η εργασία έχει υποχρεωτικά ενδιάμεσα παραδοτέα (πρωτότυπο και τελικό σύστημα) με επιμέρους βαθμό, μόνο η τελική αναφορά μπορεί να παραδωθεί στην επαναληπτική εξεταστική.

##Projects

Η εργασία είναι ατομική ή ομαδική μέχρι 2 άτομα. Ο τελικός βαθμός για ομάδες είναι ανάλογα με την δυσκολία της εργασίας και ανάλογα με τον διακριτό ρόλο που παίζει κάθε μέλος της ομάδας. Αν για παράδειγμα ομάδα 2 ατόμων παρουσιάσει εργασία που μπορεί να γίνει από 1 άτομο τότε θα βαθμολογηθεί με άριστα το πέντε. Αν κάποιος έκανε τον προγραμματισμό και κάποιος άλλος τα γραφικά, ο πρώτος θα πάρει μεγαλύτερο βαθμό γιατί ο ρόλος του έχει περισσότερη σχέση με το μάθημα. Στην πράξη, μια εργασία που κάνει πείραμα με χρήστες θα πρέπει να έχει διπλάσιο αριθμό χρηστών αν η εργασία γίνεται από δύο άτομα.

Υπάρχουν οι παρακάτω διαθέσιμες εργασίες που βαθμολογούνται πάντα ανάλογα με τον βαθμό δυσκολίας. Είναι συνετό να επιλέξετε είδος εργασίας με βάση τις προηγούμενες γνώσεις, και τον διαθέσιμο χρόνο που έχετε. 

Αν για παράδειγμα δεν έχετε πολύ χρόνο τότε το πιο λογικό είναι να επιλέξετε μια εργασία που έχει μικρό βαθμό δυσκολίας. Πέρα από τα παρακάτω ενδεικτικά θέματα μπορείτε να διαλέξετε άλλο θέμα με βάση τα ενδιαφέροντα σας και μόνο σε συμφωνία με τον διδάσκοντα και τους βοηθούς του μαθήματος. 

* [Εκπαιδευτικό βιντεο-παιχνίδι](link)
* [Video analytics](http://www.socialskip.org) 
* [Twitter visualization](http://www.flutrack.org)
* [Geographic System](https://www.mapito.org/home)
* [Exercise motivation](https://github.com/andrid/Run2gether)
* [App inventor Apps](link)
* [Mod για Minecraft ή Minetest](link)


Η παράδοση των εργασιών γίνεται μόνο στο github, τα επισυναπτόμενα σε email διαγράφονται χωρίς να διαβαστούν, για την εκμάθηση του συστήματος github προτείνονται τα παρακάτω:

[GitHub Guides](https://guides.github.com)

[How to Use Git and GitHub](https://www.udacity.com/course/ud775)

### 1. Δήλωση και δέσμευση θέματος, *18 Φεβρουαρίου*

Μικρές αλλαγές στο θέμα στην διάρκεια του εξαμήνου για την αντιμετώπιση τεκμηριωμένων και αναπάντεχων αντικειμενικών προβλημάτων βαθμολογούνται θετικά. Μεγάλες ατεκμηρίωτες αλλαγές για αδικαιολόγητους προσωπικούς λόγους βαθμολογούνται αρνητικά. Η δήλωση θέματος γίνεται προσωπικά στον διδάσκοντα στις ώρες του μαθήματος ή στους βοηθούς του μαθήματος ηλεκτρονικά και συνοδεύεται από την δημιουργία της σελίδας φοιτητή σύμφωνα με τις οδηγίες.

### 2. Παρουσίαση πρωτοτύπου της εφαρμογής (20%),  *29 Μαρτίου*

Προδιαγραφές, αρχικός σχεδιασμός εφαρμογής, εγκατάσταση εργαλείων ανάπτυξης και τρέξιμο/αλλαγές σε υπάρχοντα παραδείγματα. Οι εργασίες θα πρέπει να παρουσιάσουν ένα αρχικό δείγμα δουλειάς το οποίο να λειτουργεί σύμφωνα με την τεχνολογία και τον σχεδιασμό που έχει οριστεί στο προηγούμενο παραδοτέο.  

### 3. Τελική παρουσίαση έργου για σχολιασμό και βελτιώσεις (20%), *17 Μαϊου*

Οι φοιτητές πρέπει να παρουσιάσουν το τελικό λογισμικό-αποτελέσματα και ένα τελικό πρόχειρου της αναφοράς, ώστε να πάρουν σχόλια για την βελτίωση και σωστή παράδοση της τελικής αναφοράς.

### 4. Τελική γραπτή αναφορά (20%), *29 Μαϊου*

Η τελική αναφορά πρέπει να περιλαμβάνει τις παρακάτω ενότητες: τίτλο, σύνοψη, εισαγωγή, επιλογή εργαλείων, διαδικασία ανάπτυξης, διάγραμμα λειτουργίας συστήματος, ενδεικτικές οθόνες, συμπεράσματα, και αναφορές σε σχετικές-παρόμοιες εργασίες. Θα πρέπει να περιγράφεται σε ποια σχετική εργασία βασίζεται ο κώδικας και ποιες αλλαγές έγιναν. Η τελική αναφορά μπορεί να αποτελείται από τα διορθωμένα προηγούμενα παραδοτέα με όσες αλλαγές έγιναν και την προσθήκη τίτλου, σύνοψης, συμπερασμάτων. Συνολικά θα πρέπει να είναι 500-1000 λέξεις. 

Οι αναφορές θα πρέπει να γράφονται στην ίδια σελίδα με κείμενο και εικόνες. Οι τελικές αναφορές που δεν βρίσκονται στην σωστή θέση πριν την προθεσμία δεν βαθμολογούνται.

##Syllabus

**Περιγραφή:** Διάδραση: ορισμός και ιστορική εξέλιξη, βασικά στάδια σχεδίασης της διάδρασης, Τεχνολογίες προγραμματισμού της διάδρασης, Σύγχρονες εφαρμογές, πειράματα διάδρασης με χρήστες.

**Προαπαιτούμενα:**Εισαγωγή στον προγραμματισμό

**Στόχος:** Ο σκοπός του μαθήματος είναι η μελέτη της θεωρίας και η πρακτική εξάσκηση στην σχεδίαση και ανάπτυξη της διάδρασης. Η θεωρία και το project καλύπτουν πολλές διαφορετικές περιοχές εφαρμογών με έμφαση σε επίκαιρες εφαρμογές όπως οι εκπαιδευτικές εφαρμογές, οι ψηφιακές συλλογές, και οι ψυχαγωγικές εφαρμογές.

**Μέθοδος διδασκαλίας:** Διαλέξεις, demos, project.

**Ηλεκτρονικά φροντιστήρια / Απορίες:** Αν η απορία που έχετε δεν έχει ήδη απαντηθεί στα issues του github (δεξιά το κουμπάκι issues με το θαυμαστικό), τότε μπορείτε να δημιουργήσετε ένα νέο issue στο οποίο θα θέτετε το ερώτημά σας.  Σε κάθε περίπτωση, ο καλύτερος χώρος για να πάρετε σαφή απάντηση σε ερώτημά σας είναι μέσα στην τάξη. Ερωτήσεις που έχουν απαντηθεί ήδη στις παραπάνω περιοχές θα αγνοούνται. 

**Βοηθοί μαθήματος(Διδακτορικοί Φοιτητές):** Αλεξανδρος Μερκούρης (e-learning): c14merk@ionio.gr

**Βιβλίο μαθήματος:** 

* "Επικοινωνία ανθρώπου - υπολογιστή, 3ή Έκδοση", Dix Alan J., Finlay Janet E., Abowd Gregory D., Beale Russell, Εκδόσεις Α. Γκιούρδα, ISBN 960-512-503-X, 2007 
* "Σχεδίαση διεπαφής χρήστη, 5ή Έκδοση", Ben Shneiderman, Catherine Plaisant μετάφραση: Γιώργος Καλπάκης επιμέλεια: Στέφανος Κατσαβούνης, Εκδόσεις Α. Τζιόλα & Υιοί Α.Ε., ISBN 978-960-418-256-5, 2010
* [Ο Προγραμματισμός της Διάδρασης](http://www.pibook.gr)

**Βαθμολογία:** 60% project, 40% Τελική εξέταση

**Σχετικές σελίδες για την Επικοινωνία Ανθρώπου-Υπολογιστή:**

* https://www.coursera.org/course/hci
* http://videolectures.net/chi08_kieras_phc/
* http://videolectures.net/chi08_jacob_csh/
* http://hci.stanford.edu/courses/cs547/
